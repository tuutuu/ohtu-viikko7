Kirjoittajalla on vahva tausta suunnittelussa, uransa aikana hän on käyttänyt paljon graafisia suunnittelukieliä (UML) ja suunnittelumalleja. Tekstissä hän pohtii, onko tällainen suunnittelu jäämässä historiaan.
  Tekstissä verrataan prosessimallia XP (Extreme Programming) ja vanhempia 70-luvulta peräisin olevia suunnittelutapoja. Kirjoittajan mielestä vanha tyyli on suunnittelun osalta parempi, mutta siinä on seuraavat ongelmat: Ohjelmointiin liittyviä ongelmia ei ole mahdollista etukäteen ennustaa. Ohjelmoijien ja suunnittelijoiden välille syntyy kulttuuriero, he eivät kunnioita toisiaan. Ohjelmistokehityksen aikana vaatimukset voivat muuttua.
  Kirjoittaja pitää XP:n evolutiivista suunnittelua uskottavana jos siihen sisältyy seuraavat vaiheet: Testaus, jatkuva integraatio ja säännöllinen refaktorointi. Refaktorointi erityisesti tukee sitä periaatetta, että ohjelmiston tulee olla mahdollisimman yksinkertaisessa muodossa.
  Tekstin pääpointti piilee siinä, että kirjoittajan mielestä XP:tä harjoitettaessa ei ole poissuljettua, että siinä käytettäisiin apuna myös etukäteen suunnittelua. Arkkitehtuuri kannattaisi jossain määrin määritellä alussa. UML:ää voi käyttää apuna XP:n evolutiivisessa suunnittelumallissa eri tavoin. Vastaus kysymykseen "Is Design Dead?" on siis ei, mutta suunnittelu on muuttanut muotoaan.

https://martinfowler.com/articles/designDead.html
